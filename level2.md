##Livello 2 -- Sintomi emergenti

![](/images/sneezing-emoji.png)

Notare se si hanno i seguenti sintomi iniziali:

* Febbre
* Fatica
* Mal di gola 
* Tosse secca (improduttiva)
* Tosse con muco 
* Dolori alle articolazioni / muscolari
* Respiro corto
* Mancanza di appetito

I sintomi iniziali possono anche includere mal di testa, brividi, vertigini, congestione nasale, dolori addominali, diarrea, nausea e vomito. Più avanti nell'infezione, i sintomi possono includere la perdita dell'olfatto e del gusto per diversi giorni. 

COVID-19 è diffuso nella comunità in cui vivi? Oppure sei stato in un'area interessata o intorno a qualcuno che si trovava in un'area interessata? Allora i tuoi sintomi potrebbero benissimo essere quelli del COVID-19. Ma ricordati: in molti luoghi, le probabilità che si tratti di qualcos'altro saranno ancora maggiori.

> Nota: La febbre non è soggettiva. Avrai bisogno di un termometro (o due), e di registrare almeno la temperatura giornaliera. Se si sceglie di misurare la temperatura internamente (per esempio nel retto), sarà più precisa. Assicurati di avere abbastanza salviette e alcol per pulire il termometro dopo ogni utilizzo. Se si misura la temperatura per via orale, non mangiare o bere per 20 minuti prima. In ogni caso, annota il metodo di misurazione nel registro in modo che il personale sanitario possa saperlo. (Si aggiungono spesso circa .7 gradi Celsius alla temperatura orale.) Qui trovi alcune buone istruzioni su come misurarsi la febbre per via orale](https://www.drugs.com/cg/how-to-take-an-oral-temperature.html).

### Diagnosi

Ci saranno diverse politiche relative ai test per COVID-19 in base al luogo in cui ti trovi e alla fase della pandemia nella tua zona. Controlla online, chiama i numeri telefonici ufficiali, segui le linee guida ufficiali e prendi in considerazione la possibilità di guidare fino a un centro per i test accessibile dalla tua auto se la tua zona ne ha uno e il paziente si qualifica per il test. **Non dovresti presentarti in uno studio medico o in un ospedale senza preavviso se sperimenti solo i  sintomi iniziali.

> Ricordati: Gli ospedali sono un brutto posto dove stare fino a quando non si deve assolutamente essere lì: Tu e/o il paziente correte il rischio di contrarre ulteriori infezioni che, se batteriche o fungine, sono molto più resistenti ai trattamenti standard a causa della natura dell'ambiente ospedaliero. Inoltre: molti ospedali saranno sovraffollati.

### Non farti prendere dal panico - I "pozzi di preoccupazione" (quelli che si preoccupano troppo) 

Per la maggior parte delle persone, questo sarà il peggiore dei problemi. Ti sentirai un po' male e poi starai meglio. Fine. Allo stesso tempo, alcune persone non saranno così fortunate. Anche se solo una percentuale relativamente piccola delle persone colpite avrá bisogno di cure mediche, questo metterà a dura prova i medici, gli infermieri e le risorse mediche disponibili. Tutti noi possiamo aiutare. Le persone che si preoccupano troppo visitano il medico quando non sono veramente  malate, solo perché hanno bisogno di rassicurazioni. Le prossime settimane e i prossimi mesi non sono un buon momento per questo. Questo sito web mira a darti più fiducia e preparazione nel prenderti cura di te stesso, degli amici e dei tuoi cari fino a quando non avrai/avranno bisogno di un aiuto professionale.

### Auto-quarantena

Fino al momento del test e a seconda di dove ti trovi e dove sei stata/o, può essere prudente presumere che il paziente (tu? un membro della famiglia?) abbia COVID-19. Questo significa auto-quarantena a casa. Cioé: niente più visitatori, un cartello sulla porta e il paziente non deve uscire se c'è la possibilità di incontrare qualcuno. Aree diverse hanno standard diversi per cosa significa auto-quarantena quando ci sono altre persone in casa. Se possibile, meglio sbagliare stando sul sicuro e cercare di ottenere tutto il possible consegnato a casa per 2 settimane. Le cose possono cambiare, poiché in alcune aree il virus diventerà così comune (endemico) che molte persone lo avranno avuto. Non si puó sapere quando le varie autorità smetteranno di testare ogni potenziale infezione, e la situazione sarà diversa da regione a regione.

### Famiglia, coinquilini, ecc.

I membri della famiglia di persone che sono o si presume siano infette dovrebbero trattarsi come potenzialmente infetti e anche loro stare in auto-quarantena, mantenendo la massima distanza possibile dal paziente per tutto il tempo in cui il paziente può prendere cura di se stessa/o. Questo significa stare in camere diverse, dormire in letti diversi, mangiare separatamente, usare piatti e asciugamani diversi e, quando possibile, usare bagni diversi. 

Pulire regolarmente tutte le superfici toccate frequentemente con candeggina per uso domestico diluita con acqua: 10 ml / 2 cucchiai di candeggina con mezzo litro / 2 tazze di acqua (lavando accuratamente gli strumenti di misurazione prima del riutilizzo). Potete mettere questa soluzione in uno spruzzatore per piante in disuso o in un flacone di spray più pulito. Si dovrebbe dare almeno un minuto di tempo allo spray per fare effetto sulle superfici prima di asciugarlo.

Adesso è il momento di pensare ai dispositivi di protezione individuale (DPI). Se riesci a procurarti delle maschere, indossane una. Possono essere appropriati anche guanti monouso, camici protettivi a maniche lunghe e protezione per gli occhi. La pagina degli acquisti (/shopping) di questo sito web contiene alcune idee per gli articoli di protezione personale, nonché importanti informazioni su quando e come utilizzarli.

Nella maggior parte dei luoghi, probabilmente arriverà un momento in cui il numero di casi andrà alle stelle, molte persone avranno già avuto COVID-19, e le autorità non terranno più traccia di chi l'ha avuto e chi no. La base rimane quindi la stessa: cercare di proteggere il più possibile gli anziani e le persone con malattie esistenti e cercare di ridurre al minimo la diffusione ogni volta che è possibile, nel miglior modo possibile. Ricordati: più riusciamo a rallentare o a ridurre del tutto la diffusione della malattia, meglio è per tutti. Perché aiutando a rallentare o a fermare la diffusione, si può contribuire a ridurre la pressione sul sistema sanitario. Questo a sua volta aumenta la proporzione e il numero di persone che hanno bisogno di cure mediche, che sono in grado di accedervi. Questo aiuta medici e infermieri a salvare più vite. 

### Diario

Quando si sentono i primi sintomi è il momento giusto per iniziare un diario della malattia. 

Alcune volte al giorno, preferibilmente ad orari o punti regolari nella tua normale routine o nel tuo ritmo di vita (ad esempio, ogni mattina prima di preparare il caffè o il tè), misurati la febbre, anche se non ti sembra (ancora) di averla. Se possibile, pesati una volta al giorno. Nota anche la frequenza respiratoria e cardiaca nei respiri e nei battiti al minuto. Ti abituerai a fare queste cose, ti darà la possibilità di fare pratica e (se inizi presto) ti darà un'idea di quali siano (più o meno) i tuoi valori di norma in salute. Anche se non è necessario, prendi punti extra se ti misuri la pressione sanguigna e l'ossigenazione (i dispositivi per queste misurazioni sono economici, vedi la [pagina degli acquisti](/shopping)). 

Poi scrivi tutti i sintomi del paziente. Se soffre, dove e quando soffre, e quanto è grave su una scala da 0 (nessun dolore) a 10 (dolore peggiore immaginabile)? Quanto è grave la tosse? Di che colore è il muco prodotto? Assicurati di annotare quali farmaci prende il paziente, se ce ne sono.
  
Il paracetamolo (noto anche come acetaminofene) è una buona scelta per far diminuire la febbre e il dolore. Tenere un diario della malattia ti aiuterà anche a tracciare quanti medicinalli hai preso e quando, per assicurarti di trattare la febbre in modo adeguato senza prenderne più della quantità raccomandata in un periodo di 24 ore.

[![](/images/diary-small-slanted.png)](/diary)

#### Diario della malattia stampabile

Abbiamo fatto un **[diario della malattia stampabile](/diary)** che puoi usare per scrivere tutte le informazioni che raccogli quando ti misuri la febbre, la frequenza respiratoria, ecc. Si prega di controllare il modulo e la nostra pagina web relativa tramite il link qui sopra.

### Ritorno in salute

Tratta il dolore e la febbre con farmaci appropriati nelle dosi consigliate e sicure. Se possibile, utilizza paracetamolo (noto anche come acetaminofene). Stanno emergendo domande sulla sicurezza dell'ibuprofene / farmaci antinfiammatori non steroidei e corticosteroidei / farmaci antinfiammatori steroidei, in caso di coronavirus. Se possibile, evitane l'uso se hai dei sintomi. Un altro modo sicuro per curare la febbre è fare il bagno o la doccia. La temperatura dell'acqua dovrebbe essere confortevole, non fredda, perché i brividi possono far salire la temperatura del corpo centrale - e l'idea è di abbassarla. Quando si esce dalla vasca da bagno o dalla doccia, gli avanzi d'acqua che evaporano come il sudore della pelle possono aiutare ad abbassare la temperatura. 

Cerca di continuare a mangiare cibo nutriente. Niente di troppo pesante e non troppo allo stesso tempo. Tante vitamine e prodotti freschi. Carboidrati adeguati (patate, riso, pasta, ecc.). Fai inalazioni di vapore 3+ volte al giorno. Vai a fare una passeggiata quotidiana quando possibile, tenendoti a distanza dalle altre persone. Se la gola è irritata, evita le bevande acide (come soda e succhi di frutta) perché possono essere ulteriormente irritanti; l'acqua e il tè sono scelte migliori. 

Nota il colore e la quantità di urina. Se è scura (più colorata che chiara), o non ne fai molta, bevi più acqua. È molto importante evitare e curare la disidratazione bevendo abbastanza, anche se può essere difficile bere abbastanza quando si ha la febbre / si suda molto, e si soffre di stanchezza e disagio a causa di malattie. Se hai difficoltà a bere a sufficienza e cominci a mostrare segni di disidratazione come l' urina più scura, puoi anche provare a mangiare cibi che contengono più acqua (ad esempio, cetrioli, arance, mele), sorseggiando un brodo o una zuppa, o ponendoti un piccolo obiettivo (ad esempio, ogni volta che ti alzi, bevi un bicchiere d'acqua). 

La tosse può essere uno sforzo importante e salutare da parte del corpo per liberare i polmoni dal liquido, in modo da poter respirare più facilmente. Non reprimere sempre una tosse produttiva solo perché non vuoi tossire. Tuttavia, se si vuole cercare di sopprimere la tosse abbastanza per ottenere una buona notte di sonno in modo che il corpo possa guarire meglio, allora i farmaci per la tosse, tisane come anice / camomilla, cacao e pastiglie possono aiutare. Alcuni farmaci per la tosse contengono ingredienti come la guaifenesina o la NAC, generalmente considerati mucolitici sicuri che alleviano la tosse aiutando il tuo corpo a liberarsi dal muco (di solito rendendolo più sottile e quindi più facile da espettorare); il tuo farmacista può aiutarvi a trovarne uno adatto a te. 

### Ti senti meglio?

Prima di interrompere la quarantena, le autorità sanitarie potrebbero voler (ri)farti un test per verificare che non sei più contagiosa/o. Ma forse il numero di casi sará già così alto che le persone dovranno prendere le proprie decisioni. Per sicurezza, cerca di rimanere a casa un po' più a lungo di quanto ufficialmente indicato. La [raccomandazione dell'Organizzazione Mondiale della Sanità] (https://www.who.int/dg/speeches/detail/who-director-general-s-opening-remarks-at-the-media-briefing-on-covid-19---16-march-2020) prevede di continuare l'isolamento per almeno due settimane dopo la scomparsa dei sintomi, anche se non ci si sente più male. 

Se sei riuscito a fare il test, evviva! Adesso sai che il tuo corpo (presumibilmente, continua a controllare le ultime notizie scientifiche su questo) ha sviluppato l'immunità. Questo significa che per te questa cosa è finita, e anche che sei la scelta più logica per aiutare la tua famiglia e i tuoi amici quando si ammalano. A seconda dello stato in cui si trova il mondo, potresti voler informare il tuo datore di lavoro e gli altri che potrebbero dipendere da te che sei stato malato, in modo che sappiano che adesso sei immune.
